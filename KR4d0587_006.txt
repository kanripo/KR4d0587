# -*- mode: mandoku-view; -*-
#+TITLE: 復古詩集
#+DATE: 2015-08-25 00:15:32.058279
#+PROPERTY: ID KR4d0587
#+PROPERTY: BASEEDITION WYG    
#+PROPERTY: JUAN 卷六
<pb:KR4d0587_WYG_006-1a>¶
欽定四庫全書¶
　復古詩集巻六¶
　　　　　　　　　　　　元　楊維楨　撰¶
　　續奩集¶
　　　陶元亮賦閒情出&KR0591;御之辭不害其為處士節¶
　　　也余賦韓偓續奩亦作娟麗語又何損吾鐵石¶
　　　心腸也哉法雲道人勸魯直勿作艷歌小辭魯¶
　　　直曰空中語耳不致坐此墮落惡道余於續奩¶
<pb:KR4d0587_WYG_006-1b>¶
　　　亦曰空中語耳不料為萬口播傳兵火後龍洲¶
　　　生尚能口記又付之市肆梓而行之因書此以¶
　　　識吾過時道林法師在座余合手曰若墮惡道¶
　　　請師懴悔桃花夢叟楊楨氏自序¶
　　學琴¶
阿琰胡笳不足傳離鸞别鵠意凄然請郎為洗筝琶耳¶
不惜為郎彈絶絃¶
　　學書¶
<pb:KR4d0587_WYG_006-2a>¶
歌徹陽春酒半醺玉尖搦筦蘸香雲新詞未上鴛鴦扇¶
醉墨先汙蛺蝶裙¶
　　演歌¶
鸎鸎舌巧言猶獠字字使君親口教今日金錢初受賞¶
倚聲同合鳯凰巢(笙名/)¶
　　習舞¶
十六天魔教已成背反蓮掌苦嫌生夜深不管俳場歇¶
尚向燈前蹋影行¶
<pb:KR4d0587_WYG_006-2b>¶
　　上頭¶
新年攏鬢及笄期雲綰盤龍一把絲揜鏡問人人盡道¶
南梳北裹總相宜¶
　　染甲¶
夜搗守宫金鳯蕋十尖盡換紅鴉觜閒來一曲鼓瑶琴¶
數㸃桃花汎流水¶
　　照畫¶
畫得崔徽巻裏人菱花秋水脱真真只今顔色渾非舊¶
<pb:KR4d0587_WYG_006-3a>¶
燒藥幧頭過一春¶
　　理繡¶
㨂得金針出象筒鴛鴦雙㓨扇羅中却嗔昨夜貍奴惡¶
抓亂金牀五色絨¶
　　出浴¶
初訝洗花難抑按終疑沃雪不勝任豈知侍女簾帷外¶
剩取君王數餅金¶
　　甘睡¶
<pb:KR4d0587_WYG_006-3b>¶
漏减良宵晝日遲困人天氣酒中時東家女伴太嬌劣¶
偷觧裙腰竟不知¶
　　相見¶
酥凝背甲玉搓肩只訝紅綃覆白蓮底是太隂藏火性¶
狂夫夜夜為君然¶
　　相思¶
深情長是暗相隨月白風清苦苦思不似東姑癡醉酒¶
幙天席地了無知¶
<pb:KR4d0587_WYG_006-4a>¶
　　的信¶
平時詭語難為信醉後㣲言却近真昨夜寄將雙豆蔻¶
始知的的為東鄰¶
　　私㑹¶
月落花隂夜漏長相逢疑是夢髙唐夜深偷把銀釭照¶
猶恐憨奴瞰隙光¶
　　成配¶
眉山暗淡向殘燈一半雲鬟&KR1072;枕稜四體著人嬌欲泣¶
<pb:KR4d0587_WYG_006-4b>¶
自家揉碎砑繚綾¶
　　洗兒¶
曽向金盆弄化生寳珠親見掌中擎從今不帶宜男草¶
豆蔻含胎恐太并¶
　　秋千¶
齊雲樓外紅絡索是誰飛下雲中仙剛風吹起望不極¶
一對金蓮倒插天¶
　　蹋踘¶
<pb:KR4d0587_WYG_006-5a>¶
月牙束靿紅幧首月門脫落葵花斗君看脚底軟金蓮¶
細蹴花心壽郎酒¶
　　釣魚¶
敲針作鈎投水隅豈圖口味膾王餘鯉魚腹裏牽芳餌¶
萬一行人有素書¶
　　走馬¶
徤兒牽來獰叱撥輕身飛上電一抹半兜玉鐙裹湘裙¶
不許春泥汙羅襪¶
<pb:KR4d0587_WYG_006-5b>¶
　¶
　¶
　¶
　¶
　¶
　¶
　¶
　復古詩集巻六¶
