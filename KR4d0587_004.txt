# -*- mode: mandoku-view; -*-
#+TITLE: 復古詩集
#+DATE: 2015-08-25 00:15:32.027521
#+PROPERTY: ID KR4d0587
#+PROPERTY: BASEEDITION WYG    
#+PROPERTY: JUAN 卷四
<pb:KR4d0587_WYG_004-1a>¶
欽定四庫全書¶
　復古詩集巻四¶
　　　　　　　　　　　　元　楊維楨　撰¶
　　宫詞¶
　　　宫詞詩家之大香奩也不許村學究語為本朝¶
　　　宫詞者多矣或拘於用典故又或拘於用國語¶
　　　皆損詩體天厯間余同年薩天錫善為宫詞且¶
　　　索余和什通和二十章今存十二章¶
<pb:KR4d0587_WYG_004-1b>¶
雞人報曉五門開鹵簿千官泊帝臺天上鴐鵞先有信¶
九重鸞駕上都㢠(毎歲此禽/先駕往返)¶
　　又¶
開國遺音樂府傳白翎飛上十三絃大金優諌關卿在¶
伊尹扶湯進劇編¶
　　又¶
海内車書混一時奎章御筆冩烏&KR0093;朝來中貴傳宣急¶
南國宫娥拱鳯池¶
<pb:KR4d0587_WYG_004-2a>¶
　　又¶
薫風殿閣日初長南貢新來荔子香西邸阿環方病齒¶
金籠分賜雪衣娘¶
　　又¶
宫錦裁衣錫聖恩朝來金榜揭天門老娥元是南州女¶
私喜南人擢殿元¶
　　又¶
北幸和林幄殿寛鈎麗女侍婕妤官君王自賦昭君曲¶
<pb:KR4d0587_WYG_004-2b>¶
勑賜琵琶馬上彈¶
　　又¶
后土璚仙屬内家揚州從此絶名花君王題品容誰並¶
萼緑宫中萼緑華¶
　　又¶
十二璚樓浸月華桐花移影上忩紗簷前不挿鹽枝竹¶
卧聽金羊引小車¶
　　又¶
<pb:KR4d0587_WYG_004-3a>¶
金屋秋深露氣凉宫監乆不到西廂丁寧莫竊寧哥笛¶
鸚姆無情説短長¶
　　又¶
露氣夜生鳷鵲樓井梧葉葉已知秋君王只禁宫中蠱¶
不禁流紅出御溝¶
　　又¶
十三宫女善詞章長立君王玉几傍阿婉有才還有累¶
宫中鸚鵡啄條桑¶
<pb:KR4d0587_WYG_004-3b>¶
　　又¶
蛾眉矉處不勝秋長帶芙蓉小苑愁肯為君王通一笑¶
羽書烽火誤諸侯¶
　　春俠雜詞(見古樂/府十巻)¶
金丸脱手弹鸚鵡玉鞭嬉笑撃珊瑚侍兒無頼有如此¶
知是霍家馮子都¶
　　又(見古樂/府十巻)¶
花袍白面呼郎神當街奪花不避人天馬乘龍金絡腦¶
<pb:KR4d0587_WYG_004-4a>¶
賈家貴壻正嬌春¶
　　又(見古樂/府十巻)¶
柘林縱獵金毛鷹花街行春銀面馬夜宿娼樓酒未醒¶
飄風吹落鴛鴦瓦¶
　　又¶
昨日布衣行九州今日繡衣拜冕旒馬前清道一千歩¶
當街不敢闚髙樓¶
　　又(見古樂/府十巻)¶
<pb:KR4d0587_WYG_004-4b>¶
朱提注酒酒如池太白淋漓喫不辭上樓更衣玉山倒¶
腰間帶脱金犀毗¶
　　又¶
關右新來豪俠客姓字不通人不識夜半酒醒呼阿吉¶
(平/)觧頥為我吹筆笛¶
　　又(見古樂/府十巻)¶
蜀琴聲奏雙鴛鴦嶰竹和鳴雙鳯凰夜䦨酒醒不上馬¶
紫荆月墮西家墻¶
<pb:KR4d0587_WYG_004-5a>¶
　　又(見古樂/府十巻)¶
西江美人乆不見手把新題合歡扇鯉魚憑送相思書¶
㶚王門前水如箭¶
　　小㳺仙(見古樂/府十巻)¶
青旄節衛翠雲軿按部東行過赤城龍女遺珠雞卵大¶
結為雙珮賜方平¶
　　又¶
若木西來赤岸東白金城闕碧珠宫天家令急不敢住¶
<pb:KR4d0587_WYG_004-5b>¶
折得五花歸飯龍¶
　　又¶
東逾弱水赤流深夜得桃都息羽旌地底日迴天上出¶
金雞如鳯自交鳴(出一/作去)¶
　　又¶
金蛾蕋生瑶水隂錦駝鳥鳴珠樹林上皇勅賜龍色酒¶
天樂五雲流玉音(蛾一/作鵞)¶
　　又¶
<pb:KR4d0587_WYG_004-6a>¶
麻姑今夜過青丘玉醴催斟白玉舟莫向外人矜指爪¶
酒酣為我擘箜&KR1283;¶
　　又¶
女郎兩兩白玉牀對博宛在橘中央青城不賭熊盈襪¶
間賭蕭家雙鳯凰(兩兩一/作雙雙)¶
　　又¶
蓮葉舟髙河漢埀黄姑玉女㑹佳期玉清乆入衙城洞¶
莫遣成都賣卜知(葉一/作花)¶
<pb:KR4d0587_WYG_004-6b>¶
　　又¶
道人得道輕骨毛飛渡海水能千&KR0476;明朝挾至兩浮島¶
卧看滄江&KR0231;六鼇(海一/作弱)¶
　　又¶
青丘書隨雷電亡尚作草木蟲魚荒問渠甲子不能記¶
但指綠睛雙眼方¶
　　又¶
天上茛常宫又成文章只數老𤣥卿五雲閣吏亦謫世¶
<pb:KR4d0587_WYG_004-7a>¶
牛鬼少年專盛名¶
　　又¶
日落海門吹鳯匏須臾海水沸如炮船頭處女來聽曲¶
知是洞庭千歲蛟(聽曲一/作相喚)¶
　　又¶
當時笑我去學仙汝但求金與求田不知昨夜城頭鶴¶
問汝無人識墓阡¶
　詠女史¶
<pb:KR4d0587_WYG_004-7b>¶
　　李夫人(李延年歌北/方有佳人事)¶
金屋君王獨有情少翁魂魄夜張燈可堪一死禍猶烈¶
身釁胡塵到李陵¶
　　鉤弋夫人(漢武帝宫人/生昭帝者)¶
婕儀未換毌儀尊聞道君王已寡恩太子宫中無木偶¶
可無鞠域到堯門¶
　　伏生女(伏生年九十餘/以女口授尚書)¶
老子當時無女雛秦灰安得見全書中郎有女能傳業¶
<pb:KR4d0587_WYG_004-8a>¶
傳得鳴笳業不如¶
　　班婕妤(前漢成/帝宫)¶
長門不用買多才紈扇炎涼善自裁五鬼一言能寤主¶
秋風愁殺望思臺¶
　　趙昭儀(前漢成/帝宫)¶
通仙門裏春晝長侍兒新擁試蘭湯君王空㪚黄金餅¶
不見宫中赤鳯凰¶
　　王氏后(前漢元/帝后)¶
<pb:KR4d0587_WYG_004-8b>¶
沙禁鍾靈六百年存劉一璽忍輕捐老天有意毌天下¶
黄霧如何塞九天¶
　　賈南風(西晉惠/帝后)¶
識暗鳴蛙苦不夫簏箱下取洛城奴宫中得子如銅馬¶
豈特琅琊犢換駼¶
　　緑珠(石崇以珠三/斛買梁氏女)¶
百斛明珠價莫加髙樓投璧璧無瑕臨春不死燕脂井¶
又逐降旛上檻車¶
<pb:KR4d0587_WYG_004-9a>¶
　　馮小憐(北齊穆后愛衰侍/婢馮小奴大幸)¶
前山校獵御同車一笑平陽等戰蝸換得后衣纔上馬¶
琵琶又屬代王家¶
　　獨孤后(隋文/帝后)¶
别宅猶容駕短轅獨孤苦以妬虧賢他時崔婦生家禍¶
晉邸安壤寵自專¶
　　武后(唐髙/宗后)¶
忠良斬刈若芻蕘乳虎蒼鷹積滿朝可是唐臣無杜伯¶
<pb:KR4d0587_WYG_004-9b>¶
危心只忌六宫猫¶
　　楊太真(唐𤣥/宗妃)¶
萬花樷裏澤初承紫磨金揺不自勝義髻早知無死所¶
不如生不負青陵¶
　　王凝妻李氏(唐王凝字叔/怙王通弟也)¶
山店孤兒背面啼玉腕一觧軟如泥當時義勇能相敵¶
木葉山中亦有妻¶
　　盼盼(唐張建封節制武寧納妓盼/盼於燕子樓公薨不他適)¶
<pb:KR4d0587_WYG_004-10a>¶
塚上白楊今十年樓頭燕子尚留連銅臺多少丁寧恨¶
誰向西陵望墓田¶
　　韓蘄王夫人(宋韓世/忠妻)¶
巫家卜偶不為嫌優女占夫事更堅看取異時真畏友¶
九重書上議黄天¶
　　宋度宗女嬪¶
一曲髙歌玉樹秋小嬪端解替人愁葉妃只解傷春泣¶
之死何如恤緯憂¶
<pb:KR4d0587_WYG_004-10b>¶
　　青峰廟王氏(一作/青風)¶
　　　天台王氏宋末兵擄至剡之青峰澗嚙血題詩¶
　　　投水死比胡笳則優律之巴陵則劣矣余因過¶
　　　此見陳長卿詩而美之遂題詩於石壁上長卿¶
　　　詩云寧死標名不願存潔身如水凛貞魂青峰¶
　　　嶺上題詩句猶沁當時指血痕¶
介馬䭾䭾百里程青峰後夜血書成只應劉阮桃花水¶
不似巴陵漢水清¶
<pb:KR4d0587_WYG_004-11a>¶
　　女貞木楊氏¶
　　　余從父女弟名宜既笄許陸氏子娶一夕陸卒¶
　　　後逹官聘之宜誓不嫁母偪之閉重户自盡余¶
　　　表墓曰女貞¶
守死重關志不暌九泉不負陸郎妻至今墳上女貞木¶
不受商陵怨鳥棲¶
　¶
　¶
<pb:KR4d0587_WYG_004-11b>¶
　¶
　¶
　¶
　¶
　¶
　¶
　¶
　復古詩集巻四¶
