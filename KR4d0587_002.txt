# -*- mode: mandoku-view; -*-
#+TITLE: 復古詩集
#+DATE: 2015-08-25 00:15:32.004283
#+PROPERTY: ID KR4d0587
#+PROPERTY: BASEEDITION WYG    
#+PROPERTY: JUAN 卷二
<pb:KR4d0587_WYG_002-1a>¶
欽定四庫全書¶
　復古詩集卷二¶
　　　　　　　　　　　　元　楊維楨　撰¶
　　炮烙辭¶
炮烙復炮烙是不還是不終殺讒人虎不殺羑中囚¶
　　烽燧曲(見古樂府九巻上/二句作下二句)¶
美人方一笑烽火不須驚昨夜驪山下西戎已結兵¶
　　放麑辭(見古樂/府九巻)¶
<pb:KR4d0587_WYG_002-1b>¶
毌麑急麑子獵父眎如傷太子奔城父君王赦奮揚¶
　　牧羝曲(見古樂/府九巻)¶
老羝何日乳歸鴈忽能言不逐虞常死丁零尚有恩¶
　　漸臺曲(一名貞婦詞/見古樂府)¶
皎日常持信倉皇不改貞君王符不到水長漸臺傾¶
　　北郭辭(見古樂府九/巻作屈婦詞)¶
瓜田不納履北郭招讒汙覆鼎重開日宫中殺破胡¶
　　城門曲(見古樂/府九巻)¶
<pb:KR4d0587_WYG_002-2a>¶
諜報越王兵城門夜不扃孤臣睛不死門月照人青¶
　　蘇臺曲(見古樂/府九巻)¶
呉王張髙宴臺下閲犀兵髙臺三百里不見越王城¶
　　望鄉臺(見古樂/府九巻)¶
望鄉臺上客秋至望鄉關中原遮望眼可奈燕支山¶
　　飲馬窟(見古樂/府九巻)¶
長城飲馬窟飲馬馬還驚寧知嗚咽水猶作寳刀鳴¶
　　俠客辭(見古樂/府九巻)¶
<pb:KR4d0587_WYG_002-2b>¶
未許仝交死全身報國仇太阿飛出匣欲取賈充頭¶
　　劍客辭¶
丈夫萬人敵拙計哂荆軻昨夜西征去生擒李左車¶
　　昭陽曲(見古樂/府九巻)¶
美人新睡起内史報蘭湯散盡黄金餅無尋赤鳯凰¶
　　銅雀曲(見古樂/府九巻)¶
帳中歌吹作玉座奉晨曛西陵迷望眼日莫起浮雲(奉/晨)¶
(一作/翠簾)¶
<pb:KR4d0587_WYG_002-3a>¶
　　妲己圖(見古樂/府九巻)¶
小白竿頭血新圖入漢廷宫中雙燕子齊作牝雞鳴¶
　　秦宫曲(見古樂府九/巻作桑隂曲)¶
妾自夫君戍桑隂路不通將軍哮似虎少婦竊秦宫¶
　　三閣辭(見古樂/府九巻)¶
江南龍虎氣樓閣照金銀望見長安道不知塵汙人¶
　　胭脂井¶
昨夜韓擒虎金陵奏凱迴井中人不死重帶美人來¶
<pb:KR4d0587_WYG_002-3b>¶
　　焦仲卿妻(見古樂/府九巻)¶
生為仲卿婦死與仲卿齊廬江同樹鳥不過别枝啼¶
　　朱厓令女(見古樂府九/巻  珠作朱)¶
關珠争兩死兩死獨誰當關吏不埀泣青天應雨霜¶
　　摘瓜辭(見古樂/府九巻)¶
黄臺八瓜熟瓜熟瓞綿綿惟有大瓜好狐來瓜已穿¶
　　食桃辭¶
二桃陷忠勇晏子設危謀半桃陷姑息彌子復誰尤¶
<pb:KR4d0587_WYG_002-4a>¶
　¶
　¶
　¶
　¶
　¶
　¶
　¶
　¶
<pb:KR4d0587_WYG_002-4b>¶
　¶
　¶
　¶
　¶
　¶
　¶
　¶
　復古詩集巻二¶
