# -*- mode: mandoku-view; -*-
#+TITLE: 復古詩集
#+DATE: 2015-08-25 00:15:31.976003
#+PROPERTY: ID KR4d0587
#+PROPERTY: BASEEDITION WYG    
#+PROPERTY: JUAN 提要
<pb:KR4d0587_WYG_000-1a>¶
欽定四庫全書　　　　　集部五¶
　復古詩集　　　　　　　别集類四(元/)¶
　　提要¶
　　　　(臣/)等謹案復古詩集六巻元楊維楨撰所載¶
　　　　皆琴操宫詞冶春遊仙香奩等作而古樂府¶
　　　　亦雜厠其問乃其門人章琬所編以其體皆¶
　　　　時俗所置而不為故以復古為名琬序稱輯¶
　　　　前後所製者二百首連呉復所編又三百首¶
<pb:KR4d0587_WYG_000-1b>¶
　　　　而今止一百五十二首數不相符或後人已¶
　　　　有所刪削非完本歟其中香奩諸詩為他本¶
　　　　所不載古樂府諸篇則與鐵崖樂府相複者¶
　　　　數十首而稍有異同如石歸操山夫折山花¶
　　　　句上樂府本尚有峩峩孤竹岡上有石新婦¶
　　　　二句山頭朝石婦句樂府本作嵗嵗山頭歌¶
　　　　石婦又烽燧曲一首樂府本以上二句作下¶
　　　　二句其文互有顛倒又樂府本所載詩題與¶
<pb:KR4d0587_WYG_000-2a>¶
　　　　此本異者如北郭詞之作屈歸詞秦宫曲之¶
　　　　作桑隂曲合歡詞之作生合歡空桑曲之作¶
　　　　髙樓曲此類不一而足盖呉復編鐵崖樂府¶
　　　　在至正六年琬編此集在至正二十四年相¶
　　　　距幾二十載殆維楨於舊稿又有所改定故¶
　　　　琬據而録之此當從其定本不當泥其初稿¶
　　　　矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0587_WYG_000-2b>¶
　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4d0587_WYG_000-3a>¶
復古詩集序¶
我朝詩體備矣惟古樂府則置而不為天厯以來㑹稽¶
楊先生與五峰李先生始相倡和為古樂府辭先生嘗¶
曰詩難樂府為尤難吾為古樂府非特聲諧金石可勸¶
可戒使人懲創感發者有焉善和予者惟李季和季和¶
死和者寡矣且命吳復録季和死後凡若干首至其墓¶
焚白之則世之知先生之詩者葢尠矣琬登鐵門學詩¶
因輯先生前後所製者二百首連吳復所編又三百首¶
<pb:KR4d0587_WYG_000-3b>¶
名曰鐵崖先生復古詩集此集出而我朝之詩斯為大¶
備嗟乎紅紫亂朱鄭衞亂雅生於季世而欲為詩於古¶
度越齊梁追踪漢魏而上薄乎騷雅是秉正色於紅紫¶
之中奏韶濩於鄭衞之際不其難矣哉此先生之作所¶
以為復古而非一時流輩之所能班南北詞人推為苐¶
一詩宗此非琬之言也天下之言也先生近體而下不¶
令人傳然膾炙在人口有不可得而遺者録於巻後而¶
香奩諸體亦附見云至正二十四年甲辰秋九月戊子¶
<pb:KR4d0587_WYG_000-4a>¶
門人龍洲生章琬謹序¶
