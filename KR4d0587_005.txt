# -*- mode: mandoku-view; -*-
#+TITLE: 復古詩集
#+DATE: 2015-08-25 00:15:32.047289
#+PROPERTY: ID KR4d0587
#+PROPERTY: BASEEDITION WYG    
#+PROPERTY: JUAN 卷五
<pb:KR4d0587_WYG_005-1a>¶
欽定四庫全書¶
　復古詩集巻五¶
　　　　　　　　　　　　元　楊維楨　撰¶
　　香奩集(并序/)¶
　　　雲間詩社香奩八題無春坊才情者多為題所¶
　　　困縱有篇什正如三家村婦學宫妝院體終帶¶
　　　鄙狀可醜也晚得玉樓子八作衆推為甲而長¶
　　　短句樂府絶無可拈出者雲菴老先生寄示踏¶
<pb:KR4d0587_WYG_005-1b>¶
　　　莎行八闋讀之驚喜先生葢松雪翁門倩今年¶
　　　八十有三矣而堅強清爽出語娟麗流便此殆¶
　　　雪月中神仙人也謹以付翠兒度腔歌之又評¶
　　　付龍洲生附八詠詩後繡梓以見王孫門中舊¶
　　　時月色雖閲䘮亂固無恙也至正丙午春三月¶
　　　初吉錦窶老人楊楨叙(錦窶一/作錦窠)¶
　　金盆沐髪¶
華清春晝賜温泉綰脱青&KR0093;撒一編翠雨亂跳花㡳月¶
<pb:KR4d0587_WYG_005-2a>¶
黒雲半掩鏡中天銅仙盤滿添香露玉女盆傾拾翠鈿¶
攏得雲鬟髙一尺罟冠新上玉臺前¶
　　踏莎行(以下八闋倛雲/菴叟王徳璉作)¶
　寳鑑凝膏温泉流膩璚纎一把青&KR0093;墜氷膚淺漬麝¶
　煤春花香石髓和雲洗　玉女峰前咸池月底臨風¶
　輕把犀梳理陽臺行雨乍歸來羅巾猶帶瀟湘水¶
　　月奩勻面¶
一片清光照膽寒玉容滿鏡掩飛鸞素娥照見黄金闕¶
<pb:KR4d0587_WYG_005-2b>¶
絳雪鎔開白玉盤翠㸃桞尖春未透紅生櫻顆落初乾¶
好風與我披羅幙一朶芙容正面看¶
　　踏莎行¶
　氷鑑懸秋瓊腮凝素鉛華夜搗長生兎玉容自擬比¶
　姮娥粧成尖恐姮娥妬　花影涵空蟾光籠霧芙容¶
　一朶漙秋露年年只在廣寒宫今宵鸞影驚相遇¶
　　玉頬啼痕¶
天然玉質洗鉛華恠底偏將半面遮紅滴香氷融&KR0425;髓¶
<pb:KR4d0587_WYG_005-3a>¶
彩粘膩雨上梨花收乾通徳言難盡㸃濕明妃畫莫加¶
聚得斑斑在何處軟綃寄與薄情家¶
　　踏莎行¶
　粉凝紅氷香銷&KR0425;髓鏡鸞影裏人憔悴梨花帶雨不¶
　禁愁玉纎弹盡相思淚　恨鎖春山嬌横秋水臉桃¶
　零落臙脂碎故將羅帊揾啼痕寄情欲比相思字¶
　　黛眉顰色¶
按樂圖開列滿堂春愁何獨損清揚蜀山煙雨雙尖瘦¶
<pb:KR4d0587_WYG_005-3b>¶
漢桞風霜兩葉蒼索畫未成京兆譜欲啼先學壽陽妝¶
蕭郎忽有歸期報喜見天庭一㸃黄¶
　　踏莎行¶
　淡掃春痕輕籠芳靨捧心不效吴宫怨楚梅酸蹙翠¶
　尖纖湘煙碧聚愁萋蒨　紺羽寒凝月鈎金灔鶯吭¶
　咽處㣲偷歛新翻嫵態太嬌嬈鏡中蛾緑和香㸃¶
　　芳塵春迹¶
是誰歩屧印微茫便似名家春滿牀軟雪消時痕晃底¶
<pb:KR4d0587_WYG_005-4a>¶
好風生處歩生香綵雲飛上鞦韆蹬芳草侵來蹴踘場¶
愁絶似癡成獨立綵鴛拾得在東&KR0633;¶
　　踏莎行¶
　金谷逰情消磨不盡軟紅香裏雙鴛印蘭膏歩滑翠¶
　生痕金蓮脱落淩波影　蝶徑遺踪鴈沙凝潤為誰¶
　留下東風恨玉兒飛化夢中雲青蘋流水空仙詠¶
　　雲忩秋夢¶
骨冷魂清酒力㣲路迷錯草是還非羅浮曉月相將落¶
<pb:KR4d0587_WYG_005-4b>¶
巫峽斷雲何處飛金彈撇過驚忽忽玉龍嘶了尚依依¶
不知直到鈞天所記得霓裳樂譜歸¶
　　踏莎行¶
　煙冷瑶&KR0905;神逰貝闕芙容城裏花如雪仙郎同躡鳯¶
　凰翎千門萬户皆明月　海碧山青天荒地老滿身¶
　風露飄環玦髙樓畫角苦無情一聲吹散雙飛蝶¶
　　繡牀凝思¶
綵線添來日正遲香絨倦理一支頥心逰飛絮渾無著¶
<pb:KR4d0587_WYG_005-5a>¶
身蛻枯蟬忽若癡花幀錯描愁伴覺金鍼閣住許誰知¶
絶憐小玉情縁重到死春蠶始絶&KR0093;¶
　　踏莎行¶
　翠藻文鴛交枝連理金鍼停處渾如醉楊花一㸃是¶
　春心鵑聲啼到人千里　喚醒離魂猶疑夢裏此情¶
　恰似東流水雲忩霧閤没人知綃痕浥透紅鉛淚¶
　　金錢卜歡¶
紫姑壇上囑方兄忽聽呼盧擲地聲星斗未分牛女㑹¶
<pb:KR4d0587_WYG_005-5b>¶
隂陽先判雨雲生青蚨孕子寧無兆玉蝶化身元有情¶
寳鏡重圓三五夜重磨半月問虧盈¶
　　踏莎行¶
　暗擲龍文尋盟鸞鏡龜兒不似青蚨凖花房羞化彩¶
　蛾飛銀橋宻逓仙娥信　錦屋瓊樓薄情飄性碧雲¶
　望斷紅輪暝珠簾立盡海棠隂待温遥夜鴛衾冷¶
　¶
　復古詩集巻五¶
